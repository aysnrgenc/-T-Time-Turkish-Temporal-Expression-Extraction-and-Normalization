<?xml version="1.0" ?>
<TEXT>
<TIMEX3 tid="t1" type="DATE" value="2018-03-05">05.03.2018</TIMEX3> - <TIMEX3 tid="t2" type="TIME" value="2018-03-05T11:10">11:10</TIMEX3>
Taksim'de çok düşündürücü görüntüler ! 
Herkes izledi , bir tek o müdahale etti 
Üniversitede psikoloji eğitimi alan 2. sınıf öğrencileri Toprak Gümüş , Ali Eren Yıldız , Eren Aytan , Azat Kabahat ve Anıl Ersan Taksim Meydan'da iki sevgili arasında yaşanan tartışmayı ve erkeğin kadına yönelik şiddetini gösteren bir deney hazırladı . 
Kalabalığın yoğun olduğu saatlerde deneye başlayan öğrenciler iki sevgili arasında telefon nedeniyle yaşanan kavgayı canlandırdı . 
Vatandaşlar bir süre kavgaya devam eden çifti izlemekle yetindi . 
Erkeğin şiddeti daha çok artırdığı sırada engelli bir vatandaş akülü sandalyesini şiddet gösteren erkeğin üzerine doğru sürdü . 
Engelli Taner Yılmaz'ın da kavgaya dahil olmasının ardından üniversite öğrencisi Toprak Gümüş bu kez de engelli vatandaşla tartışmaya başladı . 
Yine diğer vatandaşlar tarafından izlenen tartışmaya bir sivil polis ayırdı . 
Kalabalığın daha sonra artmasının ardından olayın sosyal deney olduğu açıklandı . 
' KİMSE MÜDAHALE ETMEYİNCE ŞAŞIRDIM ' 
Akülü arabasıyla kadına şiddete engel olmaya çalışan engelli Taner Yılmaz vatandaşların duyarsızlığından rahatsız olduğunu söyledi . 
Tesadüfen olayı gördüğünü belirten Yılmaz , " Buraya arkadaşlarımla buluşmak için geldim . Aşağı arabamı bırakıp meydana çıktım . Arkadaşları itişirken gördüm . Kimse müdahale etmeyince dayanamadım . İnsanlar hiç tepki vermedi , şaşırdım . Bir polisin dışında kimse gelmedi " dedi . 
' DUYARLILIĞI ÖLÇMEK İSTEDİK ' 
Sosyal deneyi hazırlayan öğrencilerinden Toprak Gümüş ise yaklaşan <TIMEX3 tid="t3" type="DATE" value="2018-03-08">8 Mart</TIMEX3> Kadınlar Günü nedeniyle bu deneyi uyguladıklarını söyledi . 
Gümüş , " <TIMEX3 tid="t4" type="DATE" value="2018-03-08">8 Mart</TIMEX3> yaklaşıyor . Ülkemizde kadına şiddet o kadar fazla ki bunun için halkımız ne kadar duyarlı ölçmek istedik . Aslında engelli birinin bize yardım etmesini beklemiyorduk " dedi . 


id=bfc342da293d58403732d8455b521fce

categories=Haberler,Gündem
</TEXT>