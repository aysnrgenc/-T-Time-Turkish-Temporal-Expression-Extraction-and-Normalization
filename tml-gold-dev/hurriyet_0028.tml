<?xml version="1.0" ?>
<TEXT>
<TIMEX3 tid="t2" type="DATE" value="2018-03-05">05.03.2018</TIMEX3> - <TIMEX3 tid="t3" type="TIME" value="2018-03-05T13:42">13:42</TIMEX3>
Konyaspor'dan ayrılan Özdilek futbolcularla vedalaştı 
Kulübün internet sitesinden yapılan açıklamada , <TIMEX3 tid="t1" type="DATE" value="2018-03-04">dün</TIMEX3> oynanan Evkur Yeni Malatyaspor maçının ardından olağanüstü toplanan yönetimle karşılıklı anlaşarak Konyaspor ile yolları ayrılan Mehmet Özdilek ve ekibinin , Kayacık Tesisleri'nde oyuncular ve personelle vedalaştığı belirtildi . 
Açıklamada , oyuncularına hitap eden Özdilek'in görüşlerine yer verilerek , şunlar kaydedildi : 
" Ben ve ekibim size ve takıma olan inancımızı bir an bile kaybetmedik . Futbolun içerisinde bu durumlar oluyor . Teleset Mobilya Akhisarspor ve son Evkur Yeni Malatyaspor maçları takım görüntümüze yakışmayan ve oldukça uzak olan maçlardı . Sonuç böyle gerektirdi . Hepiniz ayrı ayrı iyi birer birey ve futbolcularsınız . Kalan 10 maçta elinizden gelenin en iyisini yapacağınıza ve Atiker Konyaspor'u ligde tutacağınıza inancımız tam . Bundan sonra sizleri dışarıdan destekleyeceğim . Başarılar diliyorum . " 
Daha sonra yeşil - beyazlı personel ve futbolcularla vedalaşan Mehmet Özdilek'in tesislerden ayrıldığı ifade edildi . 


id=bc739db4c29e9180b24871efddc6b908

categories=Spor Arena,Futbol
</TEXT>