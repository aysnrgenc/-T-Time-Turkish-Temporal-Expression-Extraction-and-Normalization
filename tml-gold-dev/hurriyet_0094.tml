<?xml version="1.0" ?>
<TEXT>
<TIMEX3 tid="t1" type="DATE" value="2018-03-19">19.03.2018</TIMEX3> - <TIMEX3 tid="t2" type="TIME" value="2018-03-19T11:38">11:38</TIMEX3>
Türkiye için referansı bakın kimlerden almış ! 
Robinho ... 
Robinho , AA muhabirine yaptığı açıklamada , ara transfer döneminde Demir Grup Sivasspor'a gelmeden önce Türkiye hakkında yeterli bilgiye sahip olduğunu anlattı . 
Türkiye hakkındaki bilgileri bu ülkede oynayan Brezilyalı oyunculardan edindiğini aktaran Robinho , görüştüğü tüm arkadaşlarının olumlu görüşlerinin ardından Sivas'a geldiğini ifade etti . 
- Beşiktaş ve Fenerbahçe'nin teklifleri 
Robinho , geçmişte Türkiye'den aralarında Fenerbahçe ve Beşiktaş'ın da bulunduğu birçok kulüpten transfer teklifi aldığını doğrulayarak , " Farklı zamanlarda geldi bu teklifler çünkü o zamanlarda İtalya ve İspanya'da oynuyordum . Benim için Türkiye'ye gelmek çok zor bir durumdu . Özellikle ailem açısından zordu . " dedi . 
Özellikle Fenerbahçe'nin kendisine yönelik teklifte bulunduğunda en yakın arkadaşı olan Alex de Souza ile iletişimde olduğunu dile getiren Robinho , " Fenerbahçe'den böyle bir ilgi oldu ama tam olarak hatırlamıyorum zamanını . O zamanlarda İspanya ve İtalya arasındaydım . Alex benim can kardeşim , dostum o yüzden onunla sürekli iletişimdeydim . Böyle bir şeyler oldu , konuşuluyordu , bana birkaç soru sordular . " diye konuştu . 
- " Hep futbolda kalacağım " 
Robinho , Türk futbolunu çok sevdiğini bu ligde oynamaktan büyük keyif aldığını belirterek , şunları kaydetti : 
" Spor Toto Süper Lig , zor ve mücadeleci bir lig . Golleri çok olan bir lig . O yüzden gerçekten çok seviyorum Türkiye ligini . " 
- Referanslar Alex de Souza ve Roberto Carlos'tan 
Brezilyalı yıldız oyuncu , Sivas'ta mutlu olduğunu ve geleceğiyle ilgili farklı bir plan yapamadığını dile getirerek , şöyle devam etti : 
" Şimdi gerçekten çok mutluyum Sivas'ta . Mental olarak Sivasspor'dayım . Artık gelecek ne gösterir bilemem ama şunu biliyorum ki hep futbolda kalacağım . Ailemi de Sivas'a getirdim . İlk geldiğimde biraz zorlandım ama şimdi ben ve ailem gerçekten çok mutluyuz Sivas'ta . Türkiye'ye gelmeden önce Alex ile epey konuşmuştum ayrıca Roberto Carlos ile de konuşmuştum . Türkiye hakkında olumlu bilgiler verip , iyi bir ülke olduğunu söylediler . Taraftarlar futbolu çok seviyor . Büyük bir taraftar kitlesi var . Burada oynamak çok güzel bir his . İyi ki Türkiye'ye gelmişim . " 
Şu an performansının henüz yüzde 100 seviyelerde olmadığını da anlatan Robinho , " Çünkü ben sezonun ortasında geldim . Sezonun başında takımla bir kamp dönemi yaşamadım . Özellikle üstüme daha katarak gideceğim ama şu an yüzde 100 değilim . Burada bana ve aileme gösterilen ilgi bizi çok mutlu ediyor . Bunun devam etmesini diliyorum . " diyerek sözlerini tamamladı . 
<TIMEX3 tid="t3" type="DATE" value="2018-03-18/2018-03-19">SON 24 SAATTE</TIMEX3> YAŞANANLAR 


id=319263bc7cab8b03d36ecb6a0a033e23

categories=Spor Arena,Futbol
</TEXT>