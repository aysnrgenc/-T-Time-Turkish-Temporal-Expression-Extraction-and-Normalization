<?xml version="1.0" ?>
<TEXT>
<TIMEX3 tid="t1" type="DATE" value="2018-03-19">19.03.2018</TIMEX3> - <TIMEX3 tid="t2" type="TIME" value="2018-03-19T12:39">12:39</TIMEX3>
Ahmedinejad Hamaney'e mektup yazdı : 
' Böbreğini satanlar kuyruk oluşturdu ' 
Eski Cumhurbaşkanı'na yakınlığıyla bilinen Baharnews haber sitesinde , Ahmedinejad'ın <TIMEX3 tid="t3" type="DATE" value="2018-02-19">19 Şubat</TIMEX3> ve <TIMEX3 tid="t4" type="DATE" value="2018-03-13">13 Mart'ta</TIMEX3> ülke lideri Ali Hamaney'e hitaben yazdığı iki mektup yayınlandı . 
Bir süredir ülke yönetimi ve Hamaney'e yönelik eleştirileriyle ön plana çıkan Ahmedinejad , ilk mektubunda , ekonomik sorunların arttığını , halkın güvenlik gerekçesiyle baskı altına alındığını ve ülke yönetiminin şeffaf olmadığını belirtti . 
' BÖBREĞİNİ SATANLAR KUYRUK OLUŞTURDU ' 
" Fakirlik sebebiyle böbreğini satanların uzun kuyruklar oluşturduğuna " işaret eden Ahmedinejad , işçi , emekli , çiftçi ve esnafın ekonomik yönden çökmüş durumda olduğunu aktardı . 
İlk mektubunda , " İran halkının devlet yönetiminden hoşnutsuzluğu zirve yapmıştır . Rahatsızlık devrimin temellerine sirayet etmektedir . " ifadelerine yer veren Ahmedinejad , yargı ve emniyet güçlerinin halka zulmettiklerine dikkati çekti . 
Ahmedinejad , " güvenlik merkezli bakış açısıyla içe kapanmanın , bölgedeki diğer ülkelerde yaşanan savaş ve iç çatışmaları gerekçe göstererek İran halkını mevcut duruma rıza göstermeye telkin etmenin ve yönetimin önemli konularda şeffaf davranmayarak halkı haberdar etmemesinin " kamuoyundaki hoşnutsuzluğunun başlıca nedenleri olduğunun altını çizdi . 
SEÇKİN SINIF 
" Siyasetçi ve zengin seçkin bir sınıfın ülke imkânlarını ranta dönüştürerek faydalandıklarına , bu durumun halkın toplumsal adalete olan güvenini zedelediğine ve ayrımcılık düşüncesinin yaygınlaşmasına " sebep olduğuna değinen Ahmedinejad , ülkede adaletten söz etmenin yadırganır hâle geldiğini belirtti . 
Hamaney'e bağlı kurumlardan yargı erki ve emniyet güçlerinin medya ve halkın ifade özgürlüğünü engellediğini ifade eden Ahmedinejad , Yargı Erki Başkanı Sadık Laricani ve Meclis Başkanı Ali Laricani'yi hedef alan açıklamalarda bulundu . 
Ahmedinejad , " Yargı erki ve meclis başkanına verilen yetkiler anayasaya aykırı olarak onların hükümet yönetimine müdahale etmelerine neden olmuştur . Bu iki kurum her türlü eleştiri ve denetlemeden uzak , halkın seçtiği hükümeti yönetmeye koyulmuştur . " ifadelerini kullandı . 
Yine Hamaney'e bağlı kurumlardan İran Radyo Televizyon Kurumu'nu eleştiren Ahmedinejad , kurumun bir siyasi grubun tekelinde bulunduğunu ve bu durumun anayasaya aykırı olduğunu vurguladı . 
İkinci mektubunda ülkedeki ekonomik sorunları hatırlatarak Hamaney'e tavsiyelerde bulunan eski Cumhurbaşkanı Ahmedinejad , askerlerin ekonomik faaliyetlerden uzaklaştırılmasını önerdi . 


id=2fb2f5fade1140c4ecc320a4432ea7e0

categories=Dünya
</TEXT>